Jossain siinä vaiheessa, ku mä tulin kouluun, ne perusti 
sen. Eka mä aattelin, että mitä paskaa tää on, ei mua 
kiinnosta kuulua vittu mihinkään. Mulla oli semmonen 
asenne, mutta jossain vaiheessa tajusi, että nää on kuitenki hyviä tyyppejä. Ensimmäisessä näyttelyssä mä 
olin ihan täysin jo mukana. Se oli se Leppäsen talon 
homma. 
Niillähän oli ensin se taloprojekti Laviaan. Ne pisti 
siihen sitä energiaa, mikä kuulosti ihan järjettömältä jo 
silloin, ja niinhän se paljastui ihan järjettömäksi. Mut 
se oli sellanen alku millä ne lähti toimimaan yhdessä. 
Oli jo varmaan sillon samat visiot ku nyttenki shortwaven kanssa semmosesta paikasta jossa voi tehdä töitä, 
on workshoppeja, mihin voi rakentaa veistospuistoa. 
Ne kävi kattoon jotain kansakoulua ja sieltä löytyi se 
logokin ullakolta. Sen on joku lavialainen lapsi joskus 
tehny.
Se oli semmosta yhdessä värkkäämistä siellä Leppäsen 
talolla. Ensinhän se piti laittaa koko paikka semmoseen 
kuntoon, maalattiin ja raahattiin shaibaa sieltä pois. Se 
on sama kesä kun siellä oli Mäkimuseo. Beginning oli 
ennen sitä. Siellä oli pleikkari yhessä nurkassa ja töitä 
oli erikseen. Sit alko koulut ja sillon oli Hehku-homma.
Manifestum oli Porissa, meillä oli se videotyö sinne. 
Paikka oli ihan absurdi. Siellä oli muistaakseni hyviä 
töitä ja avajaisissa oli porukkaa. Siinä on se Soma nykyään. Meillä oli joku performanssi täällä ja samalla oli 
tarkoitus valvoa näyttelyä, mut sehän meni ihan juopotteluksi se homma. Herättiin jostain ja käytiin avaamassa ovet ja pistään laitteet päälle ja lähettiin evakkoon. 
Joskus illalla käytiin sit laittaan ovet kiinni.
Silloin oli tapana, et ku tehtiin jotain, niin heti kirjoitettiin raportti. Mähän tein kouluaikana niitä työharjoittelujuttuja. Jotku meni töihin, niin mä kirjoittelin näistä 
kaikista. Belgian ja Hollannin performanssikiertueella 
kuittasin monta viikkoo työharjoitteluja.



Lötistä muistan lähinnä ne brunssit. Se oli tukikohta 
ja siellä oli myös työhuoneita. Siellä on tehty ensimmäisiä apurahahakemuksia jollain vanhalla koneella ja 
printterillä. Se oli tajuttoman monimutkaista ja tylsää, 
mitä se on tänäpäivänäkin. Brunssit oli legendaarisia, 
ne oli kosteita juhlia, mutta siihen aikaan ne toimi hyvinä ideariihinä. Aika moni asia on lähteny niistä keskusteluista. Brunsseja oli aika usein, saattoi olla jopa 
kerran kuussa, mutta niistä ei oo säilyny dokumentteja.
Lötin hommat oli hirveetä biletystä, mutta tuottoisaa 
aivostormaamista. Sit mentii kapakkaan, ja se ei ollu 
pelkästään lässyttämistä, niinku ehkä nykyään. Sit tehtiin jotain. Isäntä-orja lähti varmaan niistä jutuista. Sekin muotoutui monen kapakkakeskustelun kautta, varmaan siinä meni se pari vuotta, että se löysi paikkansa. 
Oman roolinsa aina jotenkin muistaa, mutta ei näitä 
oo yksin tehty. Kaikissa on jotenki roikkunu mukana. 
Kai sitä kouluuki tuli käytyä ja jotain omaaki paskaa 
väsäili. Loppujen lopuks ku miettii, niin ollaan oltu 
aika aktiivisia. Sitähän ei tommonen tyypillinen Kankaanpääporukka tajuu ollenkaan. Opettajienki asenteet 
oli silloin performansseista, että mitä pelleilyä tuo on. 
Jotku luokkakaveritki saatto kysyä, että tämäkö se nyt 
on sitä taidetta. Nythän ne opettaa performanssia, että 
saisivat pitää sen koulun.
Ei ollu mitään mallia. Näähän saatto olla mitä tahansa 
nää hommat sisällöltäänkin. Performanssia, rakentelua, 
minigolfia ja kaikenmaailman muureja ja systeemejä. 
Eihän näistä koskaan tienny mitä näistä tulee, mutta 
siinähän se olikin se idea, jota missään koulussa ei voi 
opettaa.


Mä oon niin tynnyrissä kasvanu, että mä en oikeen tajunnu performanssia. Mä aattelin että se on jonkinlainen teko tai yleisön kanssa olemista ja se pelotti ihan 
helvetisti. Jossain välissä Janne kävi kattoon Tampereella suomalaisia performansseja. Se sano halunneensa nähdä, että ollaanko me ihan paskoja, ku se aina hermoilee kaikkea. Se totes, että ei me sitte niin huonoja 
ollakaan.
Ensimmäinen ulkomaankeikka tuli ihan helvetin 
nopeesti. Seuraavana vuonna oltiin kutsuttu jo jonneki Lahteen, missä oli kaikkia performanssinimiä. Mä 
ihmettelin, että millä vitulla, ku me ei olla koskaan tungettu mihinkään. Ei siihen voi olla muuta selitystä, ku 
että tää on oikeesti pieni maa. Että jos täällä alkaa jotain tekemään, niin joku sen huomaa. Nykyään ei tehdä 
montaa performanssia vuodessa, mutta se riittää loistavasti. Ei oo mitään halua lähtee johonki kiertueelle 
ja tehdä samoja juttuja koko ajan. En jaksais jossain 
pakettiautossa kolmee kuukautta jonku sekopäitten 
kanssa juomassa viinaa, päähän siinä leviäis.


Muuri on varmaan ensimmäinen missä on ite ollu aktiivisesti mukana ihan keskusteluista asti. Muistan ku 
käytiin gallerialla kattomassa ja puhuttiin siitä, että joo, 
tästä se menee ja puhkasee tämän seinän, niin ne oli 
ihan paniikissa, että mitä te oikeen meinaatte tehdä. Se 
oli varmaan 2003, ku mä oon siellä ensimmäistä kertaa 
käyny, mut ei sillon vielä osannu kuvitella, että sillä 
on iso merkitys omassakin elämässä. Muuria tehdessä 
tajuttiin talon mahdollisuudet. Jussi heitti vitsinä, että 
vallataan Nyte ja otetaan galleria. Muuria oli mukava 
tehdä, siinä oli hyvä fiilis, yhdessätekemisen meininki. Se tehtiin kans nollabudjetilla. Kierrettiin jätelavoja keräämässä rakennusmateriaalia. Viikkarissa oli 
purettu jotain taloja. Otettiin roskis, jossa oli pyörät ja 
työnneltiin sitä ympäri kaupunkia ja ladottiin se täyteen tavaraa jossain Isokadun kulmilla. Samaan aikaan 
oli jalkapallon EM-kisat. Oli aktiivinen pari viikkoa. 
Joskus aamulla noustiin ylös, syötiin jotain pihalla ja 
sitten ruvettiin rakentamaan. Rakennettiin siihen asti, 
kun illan ensimmäiset pelit alkaa ja sitten ruvettiin 
juopottelemaan. Ensimmäinen peli katottiin gallerialla 
ja joka päivä oli joku suomiviinapullo, joka laitettiin 
keskelle lattiaa. Sen jälkeen siirryttiin silloiseen Alepubiin eli Passioniin kattoon toinen peli. Siellä oli kaks 
ja puoli euroa tuoppi. Sitten nukkumaan ja aamulla 
sama alusta. Huomattiin, että voidaan tehdä melkeen 
mitä tahansa, eikä siihen tartte oikeestaan rahaakaan 
kauheesti. Muurista tuli hyvännäköinen ja avajaisissa 
oli porukkaa.


Muuri toimi myös hirveen hyvänä harjoitteluna Slummia varten.
Slummista oltiin puhuttu varmaan dadabrunssien yhteydessä. Mää kirjotin jonku tekstin siitä. Mua vitutti 
niissä asuntomessuissa joku tervaporvarijargoni, sit oli 
vielä hyvässä muistissa Helsingin ajat, ku oli vailla vakinaista asuntoa.
Eka perffistä mä en oikee muista. Me tehtiin siellä 
eka performanssi ja auteltiin siellä jotenki. Olikohan 
se ykspäivänen, nollakutonen oli jo kakspäivänen. Mä 
en kauheesti ollu siinä suunnitteluhommassa mukana. 
Muistan, että oltiin Kankaanpäässä ja lähetettiin linjaauton mukana flaijerit Poriin.
Galleriasta - se lähti siitä Muurista. Jotain siinä välillä oli tapahtunut, sitte kun mä muutin 2006, niin mä 
alotin siinä valvojana sen vuoden loppukesästä, kahdeksan kuukauden pesti. Tehtaan toimisto muutti gallerialle sinä kesänä. Laitettiin ne verkot siihen ikkunaan. 
Ei siellä missään vaiheessa kukaan ollu työntämässä 
kapuloita rattaisiin. Aika pian sen jälkeen se yks seinä 
purettiin ja tapahtumia alettiin järjestämään. Mä pikkuhiljaa tajusin, että täällähän oikeesti voi tehdä mitä 
vaan. Se oli ainutlaatuinen mahdollisuus. Jussi oli siinä 
vaiheessa jo Nyten puheenjohtaja ja roolit oli täysin sekaisin, että kuka tekee mitäkin. Ei ajateltu, että onkse 
Tehdas vai Nyte, enemmänki se oli se Galleria. Jussi 
piti huolen, että tietyt asiat on Nyten nimellä, koska 
talo oli Nyten hallinnassa.


Musiikki-iltoja alkoi olemaan ja semmosia yhden illan tapahtumia. Oli jotain residenssitaiteilijoita ja jotain tanssiesityksiä. Oli nimekkäitäkin taiteilijoita, joista ei ihan tajuu mitäkautta ne tuli. Pikkuhiljaa ihmiset 
oppi tietää, että ne voi tarjota tänne kaikenlaista. Sehän 
vaan parani ja parani loppua kohti. Ehkä se ois kehittyny vielä vaikka miksi, jos sitä ei ois purettu. Ehkä 
itekki ois ollu vielä motivoituneempi, jos ois tienny että 
talo saa olla siinä. Se alko olla absoluuttisella huipulla 
2010-2011. Josain vaiheessa, kun tuli niitä musajuttuja, niin tuli semmoinen taitos, ettei ite tarvinnu olla 
kaikessa mukana. Oli noisejuttuja ja muuta, niille vaan 
antoi avaimet, niin ne hoiti homman. Oli siistiä, kun ite 
sai olla vaan katsomassa, että tuleekohan tänne porukkaa, ja sehän oli ihan täynnä se ullakko. Joskus siellä 
oli joku natsiporukka vetämässä sieghailia ja ite vaan 
katto, että jumalauta, täällä voi tapahtua tämmöstäki. 
Se on ihan siistiä, että voi olla näin. Kai se kertoo jonkinlaisesta onnistumisesta, että se ei oo erityisesti minkään ryhmän paikka, vaan siellä on pyöriny porukkaa 
ihan maailman joka kolkasta.
Kun aloitti valvojana, niin elämä pyöri ihan sen ympärillä. Oisko yleinen elintasoki noussu, ku ei juuri 
kellään ollu printtereitä kotona eikä kaikilla nettiäkään. 
Sitte ku asioita piti tehdä niin mentiin gallerialle. Kaikki tiesi, että vasemmassa ylälaatikossa on avain ja sillä 
pääsee toimistoon hoitaan asiansa. Yleensä ku apurahojen päivämäärät alko umpeutuun, niin kaikki tunki 
sinne. Me sanottiin, että menkää ny vittuun, ku meidän 
pitää tehdä nää yhdistyksen hakemukset ensiksi, tulkaa 
myöhemmin uudestaan.
Musiikkityyppien kanssa homma lähti alusta alkaen 
niin, että hei meillä on tämmönen tila, tulkaa soittamaan. Ei oo mitään tulosvastuuta kellään, porukka ilmaseksi sisään ja kenellekään ei tartte maksaa mitään. 
Joskus jos oli joku oma tapahtuma mihin oli budjetti 
niin maksettiin matkakuluja.


Olin näyttelysihteerinä varmaan kolme vuotta siinä. 
Koko ajan piti ottaa taiteilijoihin yhteyttä, että haittaako 
jos on samaan aikaan semmonen ja semmonen tapahtuma. Josain vaiheessa ei jaksanu ees kysyä, otettiin illaksi taulut alas ja laitettiin sitte takasi. Loppuvaiheessa 
joku saatto alkaa nillittämään, että onko tää galleria vai 
mikä tää on. Just siihen oltiin pyritty, että ei sillä oo mitään väliä, mut sehän ei ihan kaikille kuvataiteilijoille 
vissiin sovi. Mun visio oli, että siitä pitää tehdä matalan 
kynnyksen paikka. Kun tekee sopivassa suhteessa erilaisia asioita, niin se porukka joka käy vaikka kuunteleen musiikkia käy sitte muutenkin. Alkuaikoina väännettiin siitä Jussin kanssa, mä haukuin sitä elitistiksi ja 
se varmaan aatteli että mä oon ihan juntti. Silleen ihan 
hyvässä hengessä. Joku tasohan siinä kuitenkin oli, ei 
sinne yleensä edes tarjottu ihan tuubaa. 
Oli siellä poliittisiakin tapahtumia ja meille se oli ihan 
ok, vaikkei meistä kukaan oo poliittisesti aktiivinen. Se 
alko näyttelysihteerinä ja jokapaikanhöylänä, promoottorina, joka ei ota penniäkään rahaa. Rahastonhoitajana 
perffihommaki on menny siihen, että pitää pähkäillä
pankkisiirtoja, mutta enhän mä sen takia oo tässä hommassa mukana. Mutta kun ei kukaan muukaan tee sitä. 
Alkaa niinku vituttaan, että se on jonku toisen vuoro 
kohta. Vaikka ei taiteilijoiden pitäis tehdä semmosia 
hommia. Eihän sillä oo vitunkaan väliä kuinka paljon 
töitä on tehty, niin kauan ku se on hauskaa.



Ajatus siitä että ne, jotka on taiteesta kiinnostunu löytää sen. Se ei riitä. Se että tehdään keskenään jotain 
hassua hauskaa, niin mitä järkee siinä on. Kyllä semmosta kunnianhimoakin on, että pitää tehdä kunnolla. 
Että kelle me tätä tehdään, että oikeesti tulee semmosia ihmisiä joiden mielestä tää on ihan saatanan siistiä, 
nähdä tämmöisiä juttuja, mitä ei missään muualla voi 
nähdä. Ja että fiilis on semmonen rento, että kun sinne tulee ensimmäistä kertaa, niin ei tuu semmonen olo 
että ei oo tervetullut. Pahimmillaanhan semmonen vetää kaikennäköistä porukkaa, mutta siellä erityyppiset 
ihmiset sieti toisiaan.
Näyttelysihteerin homma teetti aikalailla touhua kolme vuotta. Alkuvaiheessa oli vielä paperikutsareita, me 
aateltiin että tää on ihan tyhmää hommaa, ei tällä oikeesti saavuta mitään. Otettiin netti käyttöön. Taiteilijat 
ois halunnu vielä niitä, mut me sanottiin, että ei kannata, meillä on hyvät sähköpostilistat ja porukka kyllä 
tulee. Facebookia alettiin käyttään melkeen heti kun se 
tuli. Luulen että oltiin ensimmäisiä jotka rupes sinne 
aktiivisesti tuuttaamaan tavaraa ja ilmoittelemaan siellä. Sillä tavoitti paljon ihmisiä, jotka ei muuten osais 
tulla. Nykyäänhän sekin on niin täynnä tavaraa, ettei 
kaikkea edes huomaa.


Galleria oli aika vitun siisti paikka ku sitä miettii, ainutlaatuinen. En mä ainakaan vastaaviin oo törmänny, 
ainakaan Suomessa. Onhan se surullista, kun galleria 
meni, niin ihmisiä alkoi kuolemaan. Tietysti se Pläsin 
kuolemakin, lopun ei ois tarttenu niin ikävä olla. En 
tiä mitä siitä galleriasta ois tullu jos se ois saanu jatkua, ehkä uus sukupolvi ei oo sisäistäny semmosta vapauden henkeä. Onneks ne juhlaviikot vielä on siellä 
uudella gallerialla. Nyt on koulut naapurissa ja ei oo 
pihaa. Jos siellä joku sekoilee, niin joku valittaa siitä 
heti. Siinä on erilaiset paineet. 
Lyhytaaltoasemalla se yläkerran tila on aika iso. Onhan se ihan hevonvitussa, mutta se on niinku uus alku 
ja siellä voi tehdä mitä huvittaa, ei paljo naapurit välitä. 
Lyhytaaltoasemassa on jotain järkeä, ehkä sinne joku 
performanssifestivaali mahtuu.
Kankaanpään taidekoulu on ollu aikanaan tärkeä, sehän on ollu semmonen syöttökone. Osittain vieläkin, 
mutta vähän hiipumaan päin. Mulla ei oo kauheesti 
viimeaikoina kiinnostanu pitää yhteyksiä sinnepäin. 
Jussi käy siellä opettamassa ja on sen performanssilinjan kanssa tekemisissä. Pitäs saada se porukka innostumaan ja kiinnostumaan tehtaasta, mutta mä en oikeen 
tiedä, sieltä voi tulla semmosia yksittäistapauksia. Jos 
oon ihan rehellinen, niin en jaksa uskoa, että sieltä tulis 
kokonaista sukupolvea, joka rupeais kehittään tätä. Tää 
jää meidän kannettavaksi loppuun asti sillä tavalla ku 
me halutaan. Suurin osa niistä ihmisistä on kakskymppisiä, niillähän on ihan omat jutut mielessä. Ne on, että 
Porissa on jotain kalkkiksia, jotka tekee jotain systeemejä. Miks ihmeessä sen pitäis niitä kiinnostaa.


Slummia ei oltu suunniteltu liikaa, ruvettiin vaan rakentamaan ja otettiin se julkisuus, niin ei ne uskaltanu 
heittää meitä uloskaan sieltä. Sehän siinä oli hienoa, 
kun sinne tuli ihan ventovieraat ihmiset, jotka oli lukenu siitä lehdestä. Jotkut kävi siellä joka päivä ja jäi istumaan iltaa. Ihmiset avautui omasta elämästään, kun oli 
vieras porukka, joka jossain välissä lähtee pois. Jotkut 
kiertävät sirkusporukat on aikanaan varmaan kuulleet 
ja nähneet kaikenlaista. Semmonen klisee, että suomalaiset ei puhu, on paskapuhetta. Varmasti puhuu, kun 
antaa vaan mahdollisuuden siihen. Siellä kävi kaikennäköisiä ihmisiä, alkoholisoituneita merimiehiä, kunnon ihmisiä, nuoria pyöräilijöitä, kansanedustajia. Joku 
vanhempi mies antoi pursiseuran avaimet, että saatiin 
käydä siellä saunassa, semmonen luottamuskin on jännä juttu.
Jotku halus vaan tulla sinne, joillaki oli vähä ideologisempi näkemys vähä niinku mullaki siinä, toiset 
halus tulla vaan rakentelemaan, jollain ei ollu oikeestikaan mitään kämppää. Jotku oli tehny veistoksia oikeelle messualueelle. Työtön rakennusmies teki sinne 
puuseen. Ku me rakennettiin, niin se naureskeli, että 
ei oo ihan niinku meikäläisen hommissa yhtä tarkkaa. 
Kaikki viihtyi. Jonain iltana porukka halus lähtee kaupungille ja jonkun piti jäädä vahtimaan, niin mä olin 
heti että mä jään. Käytiin ostaan kaljaa ja ei ollu mikään kiire mihinkään. Mä aattelin että mua ei saa täältä 
millään pois. 
Taksikuskitkin tiesi missä slummi oli. 


Ehkä Oulukin 
oli vielä semmonen, että siellä ei liikaa tapahdu asioita. Nykyäänhän siellä on Paavo J. Heinosia ja muita. 
Tehdas järjesti siellä kerran Perfo-klubin. Se oli niitä 
ensimmäisiä, jotka striimattiin nettiin. Siellä oli Radiopuhelimien Jyrki Mäki esiintymässä ennen sitä. Saunottiin ja se suostui Mäkimuseon suojelijaksi.
Golf-rata, mistähän sekin lähti. Siihen aikaan oltiin innostuneita rakentamisesta. Siinä oli varmaan myös se, 
että pikkusen haluttiin hairitä sitä taidekoulumeininkiä. 
Galleriatila plää plää plää, tehdään joku missä kaikilla 
on hauskaa ja tehdään jotain mikä ei leimallisesti oo 
taidetta. Taas käytiin ties mistä haalimassa materiaaleja. Taneli ja Kimmo rakensi viimeisen radan kolmannesta kerroksesta alakertaan, se oli huikee systeemi. Se 
haittas jotain ihmisiä siellä koulussa ihan suunnattomasti, että mitä pelleilyä tämä on, ei tää oo mitään taidetta. Ainoa mitä ostettiin oli mailat. Pari niistä päätyi 
Kokemäenjoen pohjaan. Ilkalla oli jotain lottorahoja ja 
mentiin joku aamu taksilla pelaan golfia Kirjurinluotoon omilla mailoilla. Sitte tuli poliisit ja sakot veneen 
lainaamisesta.
Seuraavan kerran lainattiin venettä ja tarkoitus oli 
päästä merelle asti. Kolmen tunnin soutamisen jälkeen 
moottoripyöräpoliisi pysäytti. Mietittiin, että antaudutaanko, oltiin jo aika väsyneitä. Kysyttiin siltä, että entä 
jos ei ois pysähdytty. Se ois sitte soittanu rannikkovartioston. Tää ei liittyny mihinkään tapahtumaan, mutta 
jotain ideaa siinä oli. Meillä oli tää Pirates of The Kokemäenjoki, joka ei koskaan löytäny oikeen muotoaan.


Isäntä ja Orja -symposiumiin oli keksitty sääntö, että 
jos saa kellistettyä daamin, niin pitää olla tossut jalassa. 
En koskaan oo ollu niin maalla. Siellähän oli perkeleen 
pimeää ja ötököitä. Hirveä helle ja koko ajan ne takit 
päällä. Onnistuttiin hankkimaan hirveä krapula jo ensimmäiseksi päiväksi. Avauspuheesta jotenkin kuitenkin selvittiin. Oltiin aika pomoja. Vaikka epäilin, niin 
jotenkin kuitenkin onnistuttiin etäisyyden pitämisessä. 
Suurin osa taideteoksista oli hirveetä paskaa, mutta sehän ei ollu se tarkoituskaan. On jotain ihmisiä jotka ei 
oo paljo jutellu sen jälkeen. Se oli pelin henki ja kun 
on roolit päällä, niin se jota viedään niin sillä on vittumaista. 
Kaikki nää järjestelyhommat on niinku semmonen pitkittynyt painetilanne. Ja sitte ku niihin monesti sekottuu juhliminen ja mulla ei tahdo enää pää kestää juomista ja sitä painetilaa keskenään. Sit pitää valita, mut 
jos ei juhli niin ei pääse siihen täysin sisälle. Menee 
liikaa velvollisuuksiin ja ei pääse nauttimaan. Isäntäorjassa piti jossain roolissa olla koko ajan. Viikko olla 
takki päällä. Me ollaan luovuttu siitä. Mullahan meni 
ihan käämi siihen kasuaaliseen ja epäkasuaaliseen pukeutumiseen. Yksi vitsi ei jaksa kantaa loputtomiin.
Just siellä euroopankiertueella koko viikko niitten 
apinoitten kans kraka kaulassa. Sitte me ihan tapellaan 
siitä, että pitääkö olla puvut ja takit päällä kun mennään 
kattomaan esiintymispaikkoja. Mikä on se pukukoodi 
ja mä että: ”haistakaa vittu”. 


Kolme viikkoo Beneluxissa hirveessä helteessä takit 
ja puvut päällä, eihä siin oo niinku mitää järkee. Kyllähän siellä tuli tehtyä aika paljon juttuja, mutta ehkä 
vähä liikaakin. Oli semmonen velvollisuudentunto, 
kun oltiin saatu rahaa, niin pitää olla vastinetta. Mäkään en ollu juuri käyny ulkomailla, mitä ny Ruotsissa, 
mutta sitä ei lasketa. Sitä oli niin vaikuttunut niitten 
belgialaisten touhuista. Se oli siihen galleriahommaan 
iso esimerkki ja miten ihmiset ottaa vastaan. Kuitenki 
meistä tykättiin siellä jollain tavalla. Molemminpuolinen kunnioitus on jatkunut yllättävän pitkään. Ei mitenkään tiiviinä, mutta nähtiin me Chrisiä Berliinissäkin nyt maaliskuussa.
Huippuhomma Beneluxissa oli että rahaa oli ihan hyvin. Ensin oltiin huolissaan. Eka viikolle tehtiin joku 
budjetti, mut kun siitäkin jäi yli, niin todettiin että antaa 
mennä. Kapakassa ei ollu mitään väliä kuka maksaa. 
Välillä käytiin nostamassa lisää, jos loppui. Viime kiertueella oli tiukempi budjetti. Mulla oli koko ajan rahat 
ruskeessa kirjekuoressa takintaskussa. Johnny halus 
mennä ravintolaan syömään joka päivä. Alussa se oli 
ok, mut sit se rupee käymään rasittavaksi. Sovittiin, 
että juomat menee omasta kukkarosta. Aattele, mä olin 
selvinpäin koko reissun. Viimenen ilta Rotterdamissa
viimeisen esityksen jälkeen oli huoleton olo. Stressi 
purkaantui. Belgialaista 8-prosenttista kaljaa, join jotain kolme ja olin ihan kännissä. Oli pakko lähtee nukkumaan, ennenku lähtee ihan käsistä. Olin niin väsyny 
ja laskeehan se toleranssi kun ei juo.


Huippukokous oli aika mukava. Mulla saattais ryhmäkuva olla jossain koneella. Siinä oli ideaa koota 
ug-skene yhteen ja jatkaa yhteydenpitoa, Keosto oli 
sitä varten. Siellä oli merkittävää porukkaa ja se oli 
mielenkiintoinen viikonloppu. Siellä suunniteltiin jotain, mistä tiesi kyllä heti, että niiden organisointi ei 
tuu toteutuun, kun ihmisillä on niin erilaisia päämääriä. 
Tietoja vaihdettiin ja oli hyviä pirskeitä. Sitte mentiin 
Rajaportin saunaan. Kaikki keskustelut on nauhoitettu 
ja litteroitu ja ne on jossain. Tuli joku ymmärrys, että 
ahaa, tämmösiä asioita menee ympäri maata. Varmaan 
omaakin touhua pystyi jäsentämään paremmin, että 
missä me mennään.
Seuraavana vuonna huippukokous oli Turussa. Se oli 
enemmän sitä valtaajaporukkaa. Yks huippukokouksen 
anti oli tää Turun slummi, sehän olikin hauska projekti. Nehän ei ees nukkunu siellä ku ne asui Turussa, ne 
meni kotiinsa nukkumaan. Mä ehkä vähä petyin, ku 
mä aattelin että nää ihmiset on ihan tosissaan, kun ne 
on idealisteja. Ite en käyny viikkoon suihkussa ja mua 
katottiin pahasti. Baareissa kävin lataamassa puhelinta. 
Ei se mua haitannu, mutta niitä se haittas, joiden asiaa 
ajettiin. Sillä tavalla oon tullu mukavuudenhaluisemmaksi, että en ehkä enää lähtis paleleen sinne syksyllä.


Microcom1600, siellä mä oon ollu mukana paskimmassa performanssissa, missä oon ollu ikinä. Hävettää 
se vieläki. Generaattori oli siihen verrattuna täyttä timangia. Oli tarkoitus, että mä tuun Sofiasta vielä Poriin 
ja käydään viimeiset kuviot läpi ennenku lähdetään. 
Mut sitte tuli tuhkapilvi ja lennot oli sekasin ja mä olin 
ihan jumissa. Oli Prahassa joku koneenvaihto ja Lora 
soitti, ettei kone menekään Helsinkiin. Mä sain tuurilla vaihdettua mun lennon Tallinnaan, mikä sopi ihan 
loistavasti, koska nää tyypit oli tulossa samana päivänä 
sinne. Kun menin sinne, kävi ilmi, että kukaan ei oo 
suunnitellu yhtään mitään.
Meillä oli armeijan puolijoukkueteltta mukana ja 
pistettiin se siihen gallerian takapihalle. Minä sitä sitte 
puku päällä olin juontamassa. Seuraavan päivän performanssi oli niin hirveetä kuraa, että mä en jaksa ees 
selittää. Sillon mää tajusin, että ei tämmösiä hommia 
voi suunnittelematta tehdä. Se, että semmosesta kollektiivista lähtis joku neronleimaus yhdessä päivässä on 
aikamoista toiveajattelua.
Sit me oltiin yks päivä liikaa siellä ja se meni ihan 
hillittömäksi dokaamiseksi se homma. Olin ollu suurinpiirtein puoli vuotta juomatta ja vitutti ku mikään 
ei toiminu ja kaikki dokaili. Mä ratkasin sen homman, 
että mä kans. Mikä järki lähtee ulkomaille tekeen jotain, jos ei tee kunnolla. Kun tekee paljon asioita, niin 
mahtuuhan sinne sekaan vähemmänkin loistavaa tavaraa. Ei se mua vituta, vaan se, ettei ees yritetä kunnolla. 
Vähä niinku lähtis futismatsiin ja on kaikki mahdollisuudet voittaa, mutta sitte vaan pelaillaan. Ehkä, jos 
asiat menee liian pitkään liian hyvin ja ollaan jotain 
kingejä, niin sitte pitääkin mennä ihan päin helvettiä. 
Jos joku ei liidaa niitä hommia, niin on se vaara, että ne 
leviää pahasti.


Toi Millai Muute, oltiin oltu Berliinissä ja tultiin tänne. Edellisenä päivänä oli oman näyttelyn avajaiset ja 
sitte ruvettiin kehittämään. Mä tein ne äänihommat ja 
meidän piti hoitaa ne juonnot. Mulle tuli se idea, että 
hypnoosi. Teatteri oli ihan täynnä ja mulle lyötiin jossain vaiheessa mikrofoni käteen, että käy kuuluttamassa. Kun bändit vaihtuu ja lavasteet, niin siihen väliin 
täytyy keksiä jotain. Kuulin jälkeenpäin, että jotkut ihmiset oli menny siitä hypnoosista ihan paniikkiin. Joku 
oli juossu sieltä ulos ja kotiinsa.
Se oli yks osa. Esitys alkoi aulassa, jossa esiteltiin ne 
meidän hahmot. Mä olin tehny sen nauhan. Ensimmäisen bändin jälkeen oli se hypnoosi. Toinen oli pidempi 
tauko, jossa meidän esitys alkoi kahviotilasta. Se oli 
jotenki temaattisesti rakennettu, niin että ei me ihan 
hölmöjä olla. Meille oli annettu kapulat käteen ja niitten kans piti jotenki pelata. Ei se aina helppoa oo, mutta 
toisaalta Porissa pääsee tekeen semmosia asioita mitä 
ei normaalisti tekis. Kun muusikot pyytää, niin tyhmäähän se on olla lähtemättä, kun se voi olla hauskaa.
Seuraava Millai Muute on lyhytaaltoasemalla, mutta 
siitä ei saa vielä puhua. Tarina on Kuukkarin kuoppakaupungin historiasta, vähä niinku rock-ooppera. Me 
varmaan näytellään siitä osia. Se on joskus lokakuussa. 
Käytiin kattomassa vesitornia, mutta se on liian pieni. Mut siitä ei saa vielä huudella, koska voi olla että 
yleisö viedään lyhytaaltoasemalle linja-autolla silmät 
sidottuina. 


Aika kultaa muistoja, mutta Muuri ja Slummi on hyviä 
projekteja. Ja Isäntä-orjat on kans semmosia rohkeita 
avauksia. Nykyään hommat ei rakennu ihan samalla 
tavalla ja niistä ei välttämättä saa ihan samanlaisia kiksejä, mutta ne on eri tavalla toimivia.
Eihän sitä tiedä mitä on tulevaisuus, mutta vaikee kuvitella, että kaikki sanois yhtä aikaa että laitetaan pillit 
pussiin. Se vaihtelee aina ketkä on mukana. Tossa keväällä pyydettiin pariin tapahtumaan, jossa ollaan oltu 
aikaisemmin mukana. Tuli mieleen, että eikö ne keksi mitään uutta. Meidän ei pitäs liikaa olla semmonen 
kulttuuriautomaatti.
Kun saatiin se valtionpalkinto, jotku vanhat parrat 
oli sitä mieltä, että hienoa kun saatte tunnustusta. Sehän on ihan paskaa. Mietin että olikohan se hyvä homma ollenkaan, mutta eihän me olla sitä itelle annettu. 
Tavallaan absurdia ja hauskaa mennä sinne kätteleen 
kulttuuriministeriä ja jutteleen sen kans. Varmaan ihan 
hyvästä päästä kulttuuriministeri, mutta kuitenki vittu 
poliitikko. Sitä ei oikeesti kiinnosta vittuakaan ja siksi 
se ei ollu oikeesti opetellu puhettaan. Se puhui jostain 
käsitaiteesta. Sen jälkeen mentiin pelaamaan biljardia 
ja juomaan kaljaa.


Kyllä mä halusin mennä sinne, koska siellä oltiin kerrankin kaikki koolla silleen, että ei oo kiire mihinkään 
eikä tartte tehä mitään, ollaan porukalla siellä ja pidetään hauskaa. Halusin tavata Kimmoakin, kun sillä oli 
todettu taas syöpä. Sekin oli järkyttävää, kun se oli niin 
hyvässä kunnossa silloin ulkoisesti ja reilu kuukausi 
sen jälkeen se oli kuollu. Onneks ehti käydä sitä vielä 
sairaalassa kattomassa.
Kimmo on ollu melkeen kaikessa mukana. Muistan 
miljoonat kerrat jossain baareissa, kun me paasataan 
ja se vaan kuuntelee ja sanoo aina jotain väliin, eikä 
sillä oo semmosta tarvetta ottaa tilaa. Kaikki ihmiset 
on välillä rasittavia ja sekin oli välillä, mutta oli siinä
hyviä puolia aika paljon. Jos tarvitsi apua ja soitti, niin 
Kimmo oli aina semmonen, että se sano: ”oota vähä, 
nähäänkö puolen tunnin päästä.” Se oli äärimmäisen 
luotettava tyyppi ja avulias, se ei todellakaan ajatellu 
pelkästään itteensä. Kamalan kyynistä on tää touhu. Kaikki on jotain peliä, jossa on voittajia ja häviäjiä, politiikkaa. Ei oo rohkeita avauksia. Nuorena olin helvetin naiivi, millasia 
ihmiset on, jotka tekee taidetta. En ymmärtäny miten 
raadollisena näkyy urajuttu ja pärjääminen. Ihmisiä 
opetetaan kilpailemaan ja toiset omaksuu sen helvetin 
hyvin. Toisille se ei sovi ja ne ei siinä pelissä pärjää. Eihän sen pitäs omaan ajatteluun vaikuttaa, se pitää vaan 
todeta miten asiat on. Se vaan on niinku on, sitte joko 
pelataan sitä peliä tai tehdään jotain muuta. 


Tehdas on hyvä indikaattori siihen, että demokratia ei 
kaikissa hommissa toimi. Sitä on yritetty pitää avoimena. Sitä ei porukka tajua, jos sitä ei missään niille erikseen toitota, että täällä ois mahdollista vaikuttaa asioihin. Sitte valitetaan semmosista asioista, kun haluttais 
olla se joka huseeraa ja ruikutetaan jonku olemattoman 
demokratian perään. Ne tekee, jota kiinnostaa. Jos joku 
on halunnu tehdä jotain, niin se ei koskaan oo ollu mikään ongelma.
Semmonen hyvä puoli näissä performanssihommissa 
on, että on saanu tavata hirveen määrän mielenkiintoisia ihmisiä eri puolilta maailmaa. Tehtaalla on alusta 
asti aika kansainvälistä ollu tää touhu. Meillä on täällä 
tämmönen yhteisö, ja yleisö on osa sitä yhteisöä. En 
oo koskaan kuullu, että joku ei ois viihtynyt. Me pidetään hyvää huolta taiteilijoista ja meillä ei oo varaa 
eikä syytä tinkiä siitä. Me ei voida koko yhteisöä viedä 
maailmalle, niin meidän pitää tuoda maailma tänne. Ja 
yleisö näkee varmasti jotain semmosta, mitä se ei täällä 
ikinä muuten näkis.
Kyllähän tuo olut rupeski maistumaan, mutta ei sentään menty baariin. Raha on yks vitun saatana

