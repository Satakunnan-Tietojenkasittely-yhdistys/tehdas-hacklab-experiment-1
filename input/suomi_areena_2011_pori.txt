Kulttuurivientikeskustelu kiviporilaisen sisäpihan uumenissa yleisö seuraa kuumimmillaan käyvää keskustelua osaamatta aavistaa mitä tuleman pitää. Yleisöstä katsoen keskustelijoiden vasemmalle puolelle sijoittuneen metallisen, puolustusvoimain miehistönkuljetusvaunumaisen jätesäiliön kansista yksi aukeaa kiivaasti rämähtäen. Säiliöstä kömpii esiin mieshenkilö olkihatussa kainalossaan kukkakimppu
Henkilö ryhtyy kiertelemään hämmentyneen yleisön 
seassa ottaen kontaktia: Sanokaa minusta jotain kaunista, niin annan teille kukan. Imarteluun suostuvaisille on luvassa itsepoimittu kedon kukkanen johon on 
kiinnittyneenä Ad Reinhardt sitaatti: 
Ilmaisu täytyyhän taiteilijankin syödä on ruma. 
Ei taiteilijan tarvitse sen enempää syödä kuin muidenkaan. 
Kukkien vaihdettua omistajaa, jätesäiliö vapauttaa sisuksistaan kookkaan punaisen heliumpallon joka jatkaa 
matkaansa kohti korkeuksia. Pallon jälkeen esiin nousee toinen mieshenkilö. Tällä kertaa mies on varustettu 
haitarilla. Olkihattuinen riistää mikrofonin keskustelun 
puheenjohtajalta ja esittelee pian seuraavan aktin. 
Haitaristin istuessa jätesäiliön kannella ja kajauttaessa ikivihreän sävelmän Somewhere Over the Rainbow, 
ryhtyy toinen keräämään esiintyjälle rahaa olkihattuunsa. Yleisö on haltioissaan.
Viimeisten tahtien hiljetessä miehet palaavat säiliöönsä laskemaan rahoja
